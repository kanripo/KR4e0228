# -*- mode: mandoku-view; -*-
#+TITLE: 仰節堂集
#+DATE: 2015-08-25 00:26:55.812392
#+PROPERTY: ID KR4e0228
#+PROPERTY: BASEEDITION WYG    
#+PROPERTY: JUAN 卷十三
<pb:KR4e0228_WYG_013-1a>¶
欽定四庫全書¶
　仰節堂集巻十三¶
　　　　　　　　　　　　明　曹于汴　撰¶
　五言律詩¶
　　㑹胡慕東掌科於泓芝驛¶
匹馬綿山道相逢似夢柯光儀昔若此世事今如何不¶
盡班荆意聊占補衮歌郵亭倘予憶今夜宿烟坡¶
　　清明¶
<pb:KR4e0228_WYG_013-1b>¶
嵗嵗清明日家家哭壟頭昔人一旦去存者千年憂野¶
闇浮雲色田分澗水流九原如可作應更為予謀¶
　　與北溪表弟¶
十載還鄉曲青山竹樹饒旦評新得客花老舊分條未¶
許嗔濃麗剛成慣寂寥珪璋張仲弟酬對肯連宵¶
　　夀陳丈五十¶
今是知天日天心果若何麒麟雲裏下貔虎座中多珮¶
解青萍諾盃殘白雪歌燈前窺俠骨好去靖戎倭¶
<pb:KR4e0228_WYG_013-2a>¶
　　訪劉友不遇和其除夕韻¶
嵗嵗除將去乃成千萬年渾淪不嵗改機竅幾人研世¶
謂迎春後情殊守夜前子寅丑異建况味豈應遷¶
　　和米山人除夕詩¶
最是隂陽巧更翻作嵗華癡心剛被弄皺面為相加旅¶
旅思鄉夢城城檢厯家林園猶濯濯誰㸔此中花¶
　　夢逰河津遇蘇石水醒識其状(甲辰四/月十七)¶
夢裏逢知友憐予髭白生草茵相枕藉村釀若生平惜¶
<pb:KR4e0228_WYG_013-2b>¶
去馬鞍解傷時襟淚横龍門岡阜上乍醒使人驚¶
　　乙巳七月再逰西園二首¶
四野青猶昨重來病若加報君空諫草為母惜年華皓¶
月邀臨榻紅塵懶過家休休還自適到處足烟霞¶
　　其二¶
遭逢亦已足胡不笑顔酡傑士時連袂逸情入放歌三¶
生由命鑄四壁奈吾何强起加餐飯萱堂雙鬢皤¶
　　劉定余先生園亭植杏以肖杏壇招飲花前貺詩¶
<pb:KR4e0228_WYG_013-3a>¶
　　扇賦謝四首¶
何處園無杏何園杏不花一時成聖蹟千古艷竒葩爛¶
漫尼山宅芬芳制府家行行來西郭如渉泗洙涯¶
　　其二¶
八九東蒙士傳燈祗一仁有懐窺孔室著意認王春生¶
趣年年盛天心的的真此時無一酌那不負東君¶
　　其三¶
誰把春容鑄紅糚向曉開爾憐寜待語吾與勿須猜解¶
<pb:KR4e0228_WYG_013-3b>¶
佐犧罇興知經羯鼓催朱欄厪愛䕶不遣雨風摧¶
　　其四¶
宴罷七人起籃輿徧挿枝頓令鹺海塢恍歩上林時一¶
色色無間衆香香更竒願憑風九萬布散滿天涯¶
　七言律詩¶
　　和馮少墟先生勉學詩¶
尋春莫待賞春時春色何縁過緑枝世路由來曽未險¶
人情祗是自生癡合天為我方成我順帝不知乃是知¶
<pb:KR4e0228_WYG_013-4a>¶
大道見前憑認取相將良友叩明師¶
　　平藩太宇宗侯遺詩步韻以謝二首¶
百丈鯨鯢未戢鱗家家鼾睡大河濵關心獨有天潢客¶
借箸能廽沙磧春四野燐交遼海卒千年淚落楚江臣¶
孝陵王氣忻如昨且向月明理釣綸¶
風動雲流鎮日閒非非寄向蠧魚間從無奇字煩揮麈¶
覔得𤣥珠欲破顔臘盡便知氷是水巖居莫愛畫中山¶
汾隂高士多精語何日青牛曉度關¶
<pb:KR4e0228_WYG_013-4b>¶
　　懐淮隂士民二首¶
士庶雍雍佐郡時七年一調不嫌遲瘝官難補惟心折¶
落日相催盡淚垂萬萬千千遮道左三三兩兩别京師¶
於今赤子天涯外目斷長淮無限思¶
兩考一官疾似梭成功為問竟如何従教去後心猶赤¶
賸枉今畨鬢已皤未報主知顔汗赧難瞞我處淚滂沱¶
攝行大治何人也到此令人感慨多¶
　　步韻報盧茂才橋梓併致諸友二首¶
<pb:KR4e0228_WYG_013-5a>¶
斷梗飄飄倚日邉每逢貂使夜為年空勞青眼窺親舍¶
幾向紅塵覔性天到底袖藏辭綬草也知囊乏買山錢¶
丹心一片從來熱忍過西山酌冷泉¶
濟濟冠紳集講堂言成鏗韻歩成芳主張潘氏教無類¶
孝義盧家斐有章嵗若虚浮空髪短學無實地秪心長¶
譚馮諸子吾知否夜夜心旌自北翔¶
　　謁韓侯廟¶
辟榖仙人蹤跡杳就烹國士血痕斑翔同孤鳯真竒絶¶
<pb:KR4e0228_WYG_013-5b>¶
淚灑千秋豈等閒誰向浮生能繋日未隨腐草便開顔¶
徘徊相羡爾能死不死淮隂市井間¶
　　志感(有引/)¶
　　　海雲曰不求人知而求天知不求天知而求自¶
　　　知不求自知而求無知一峯曰保身所以盡忠¶
　　　也保身所以盡孝也善哉二君之言服之於膺¶
　　　詩以感之¶
良朋終日鎮相隨何幸蓬心獲善辭纔道君親雙淚隕¶
<pb:KR4e0228_WYG_013-6a>¶
難將冷煖倩人知塵藩霧鎖單身出月窟春融一笑窺¶
到得箇中全掃却這畨認取太初時¶
　　村居¶
薄薄村醪常滿甕採來野菜亦盈筐因躭月色眠高嶺¶
為逐花隂移小牀每以避寒扃户牖未曽觸暑汗衣裳¶
嵐光竟日相留戀不識人間有短長¶
　　贈馮少墟先生西還得扉字(壬戌冬仲/)¶
名賢旬日再言歸我貴由來知自希楓陛黄麻需後召¶
<pb:KR4e0228_WYG_013-6b>¶
函關紫氣繞初衣斯文終古無加損國史千年有是非¶
計到家山春咫尺繽紛囊笈滿程扉¶
　　步韻謝别太宇賢藩二首¶
三月河汾賸物華行行行到獻王家清江雲䕶龍眠穏¶
碧漢風高鴈陣斜﨑路忘勞因旰食塵襟乍净有春茶¶
光儀未許溪橋隔栁颭青枝梅放花¶
牛耳詞壇孰與京留連端為遲行程幾年相憶雙魚赤¶
一日躬逢四眼明錯落奚囊剛喜極咨嗟嫠緯却愁生¶
<pb:KR4e0228_WYG_013-7a>¶
全憑一醉澆離緒到向東人呼酒觥¶
　　龍逄塚¶
下馬高墳淚欲零忍聞忠藎被嚴刑秋風慘慘天為老¶
夏厯茫茫骨尚馨一死猶期成主悟九州豈意共身傾¶
英魂彷彿來相囑莫道吾王不聖明¶
　　魏豹城¶
野老溪邉説魏侯荒原曽此樹瓊樓秦王殿上珠光照¶
薄后宫中貴氣収故壘惟聞殘鏃出遺溝猶自淡烟浮¶
<pb:KR4e0228_WYG_013-7b>¶
興亡千古堪憑弔何事蜂衙喧未休¶
　　贈别徐明衡天部以請贈薛西原先生得謫¶
南州高士出皇都隂雨三旬滙若湖一旦銓郎辭墨綬¶
滿朝臺諫伏青蒲爾懐聖主恩猶渥衆羡西原徳不孤¶
再弼盛明他日事眼前吾道在匡廬¶
　　和吕豫石天部儆學詩十首¶
睿思講罷講何思請更參詳率性時膝下瞻依寧俟慮¶
井邉怵惕那容遲也知研究堪窮髓絶勝踈浮但撩皮¶
<pb:KR4e0228_WYG_013-8a>¶
祗是不思原聖脉入門争可讓些兒¶
等閒莫把意為心纔説尋心無可尋固在一腔難問際¶
雖然萬備不容針匪憑軸在空輪飾覔得丹來徧地金¶
千古齋心顔氏子聰明黜盡只潜沉¶
古徳相傳只此明十分明是十分行憒昏决事終成暝¶
想像為知僅是名明照應須莫浪指躬行切忌不完成¶
醒來幻夢一齊歇若個為明若個誠¶
身外逰絲總贅疣營營何事不如休可憐暇日翻成擾¶
<pb:KR4e0228_WYG_013-8b>¶
却把直腸硬作鈎甘飲自捐著屐血錦衣人笑頂冠猴原¶
來至足屬吾道塵網牽人可盡勾¶
勿用區區嘆徳孤茫茫寜匪盡人夫試詢乾父皆男也¶
可道街氓不聖乎有我一堂分肺腑同人千聖㸃頭顱¶
陽和未到氷難解願挈良朋共勉圖¶
世上何人號最貧裹装七尺小為人旁聯六合斯真體¶
貫徹千秋是大身纔割禽魚便是痿不疼荒徼豈名仁¶
只休封閉如蝸縮縱有高談未許真¶
<pb:KR4e0228_WYG_013-9a>¶
眼前突兀聳尼山終日徘徊盍去攀起念便分生死介¶
是誰能立獸人間殷殷防錯常詢路戰戰臨深為過關¶
老我流光增鄭重中宵耿耿未能閒¶
吾性原従未有孩五常百行甫成才太初太始須㕘也¶
一欲一為可漫哉身濯江流纔是潔眼迷跬步未云開¶
曽觀鄉黨十篇否檢㸃衣裳飲饌來¶
莫訝崇高聖與神為神為聖甫為人希天即在希賢日¶
由義難於行義循灑掃曾聞神所入心精即是聖之真¶
<pb:KR4e0228_WYG_013-9b>¶
果然此道一而已孟氏當年既示津¶
每詫儒紳見有邉得詩深喜已窺全明幽合貫方成世¶
費隠都融可論天進學還須獨有得殢人每以故相傳¶
元公試向詢無極不語只消抺去圏¶
　¶
　¶
　¶
　仰節堂集巻十三¶
